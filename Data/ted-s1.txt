Når jeg leste det nå, altså da vi jobbet sist med dette i intervjuet, så skulle vi jo på en måte stable pyramiden om matematikkundervisningen vår, og den kommer jo igjen nå. Det som jeg legger merke til, det er *sykt* mange begrep ... som elevene ikke har innhold i. Altså, nå er disse syvendeklassinger, og jeg tenker – strategi, forståelse, metode, algoritmisk tenking, altså systematikk, vurdering, analyse, løsninger som er gyldige, altså ... de har ikke språk ... for dette. Og skal du jobbe, altså spørsmålet er da, hvor mye språk må de ha? Eller, skal vi jobbe med det språket de har? For vi må jo jobbe der de er. Vi kan ikke dra de etter håret inn i en annen matematisk verden, tenker jeg, og så tro at bare vi holder på lenge nok så kan dere det. Vi må på en måte ta utgangspunkt i – men samtidig så er det jo masse begrep her som vi må være med og fylle med innhold, og det tenker jo jeg er – i alle fall, det er en litt annen matteundervisning enn det som har vært tradisjon. Og det er vel derfor den tradisjonelle kom sist på lista, for at det er en del sånn forutsetninger som bør være til stede ... tenker jeg.
Ja. Og så kan du si, at hvis du ser på handle, lete, finne, diskutere ... altså, legge merke til ... det er veldig mange verb også, på en måte ting de skal gjøre, som elevene på en måte ikke forbinder med matematikk. Altså, det er andre plasser vi bruker de ordene. Ikke sant. Og de skal vi også ha med oss. For noen så er det, altså, når du prøver, så er det noen som sier, «Du, kan vi ikke få lov til å bare regne i boka nå», for da går det an å slappe av litt. Da kan du ha de i fokus, og så får du gjort det. Når du skal jobbe her, så er det mer sånn at du *må* være på hele veien. Det nytter ikke å bare koble ut resten av verden da. Så må du være til stede 100%, og det er krevende for mange.
Ja, det er enormt komprimert.
Men samtidig, nå har jo jeg tyvkikket på den videoen fra den femtetrinnsklassen, og når jeg så den så tenkte jeg som så, okei, Pepsi Max. Yes! Dette har de peiling på! Ikke sant? Enkelt og greit. Du tar to flasker, og Pepsi Max, ja, de tar den. Det kan de relatere seg til. Og *så* kommer, den drakk så mye og den drakk så mye. Eh, ja, hva slags matematikk kan vi lage ut av dette? Det er jo det som egentlig er saken. Og det er klart at, javel, da har de koblet seg på Pepsi Maxen, og så kommer neste runde, ja, går det an å *lage* noe matematikk ut av dette da? Og *hva* slags matte kan vi lage ut av dette? Og det er jo der vi, ja jeg får snakke for meg selv, men jeg tenker i alle fall det at, okei, sjuendeklassinger, jeg forventer litt mer enn at du skal klare å tenke bare at, okei du drakk en halv Pepsi Max, du drakk trekvart av en Pepsi Max. Ja, hvor mye mer drakk du enn du? Ikke sant. *Litt* mer avansert må de klare å tenke. For det tenker jeg, det er sånn konkret. Du kan nesten bare ta flaskene og måle de. Og så har jeg en elev i klassen, for å finne ut dette så *måtte* han gjort det! Han *måtte* målt! Okei, du drakk så mye, og du drakk så mye. Ja, det var så mye mer. Ikke sant, for han er på et helt konkret nivå. Og så har du de andre som bare sitter og tenker, jaja, men det blir sånn. Så har de bare løst det. Så, det er sånn, spriket er stort, men samtidig så hadde jo alle et forhold til Pepsi Max.
Ja, det er jo på en måte et problem som de kjenner. Akkurat det der, større eller mindre, og mer og mindre. Men det var det de tok utgangspunkt i på den videsnutten, at på en måte, jeg tenker at den læreren tok utgangspunkt i noe konkret som elevene kjente. Og så kjente de ikke helt til hvordan de skulle løse problemet, for de fikk det i brøk eller noe sånt, så dermed så visste de ikke helt hvordan de skulle gjøre dette, når det er en halv og tre fjerdedeler. Altså, her er det noen epler og pærer som ikke henger sammen. Ikke sant. Så det kjente de ikke, og så måtte de finne ut av, hvordan skal vi gjøre det? Men det, altså, det kan de!
Og det er jo det vi vil.
Det er kanskje matematikkdelen.
Nei, og så har de ikke nødvendigvis en sånn indre motivasjon, at «nei, dette må vi sannelig se å finne ut!» Altså, *den* er langt borte. Men hvis du da, jeg kan gi et så enkelt eksempel, en sånn liten fysisk økt ute, vi har hjørneleken. Terning, trille terning, altså du må stå en-to-tre-fir-fem-seks. Plassér deg på et tall, trille terning. De som står på tallet, de ryker ut. Kjedelig. Så tar du fram *én* karamell ... så sier du at den som står igjen til slutt, den vinner. *Da* blir det taktikk! Og da var det sånn, ah, altså da gikk det oppe i topplokket. Og det var den ene karamellen som gjorde at plutselig var det en slags *motivasjonsfaktor*, som gjorde at, oi, her må jeg tenke lurt.
Taktisk, jeg kan faktisk vinne noe. Og der tror jeg mange av disse elevene våre er. De er så vant med, enten det er på dataspill eller ett eller annet, de er vant med å få en *ding*, der gikk det 100% inn, og dermed så ligger motivasjonen i *det*, ikke i å finne ut av problemet, eller hvordan er det lurest for meg å gjøre. Jeg skal fillern meg ikke stå på samme tallet som han, for da kanskje vi ryker begge to, ikke sant? Så det er noe med det også, at når de skal gå inn i en sånn diskusjon, og kanskje komme fram til en løsning, så må det være ett eller annet som de føler er med på å skape motivasjon, for å gjøre det. For ellers har de, altså, jeg kan stille et problem ut i klassen, og så kan jeg vente, og så vet jeg at det er to stykker som rekker opp hånda. De andre sitter bare og venter på svaret. Ikke sant. Og da er det veldig lite diskusjon. Det skjer lite fruktbart. Så da må jeg finne en eller annen annen måte, en annen inngang.
Ja.
Nei, nei, de må på en måte konkret koble seg på.
Jaja, men det er jo det...
For å si det sånt, hehe, det er det vi ikke forstår! Det er jo motsetning. Det er jo det!
Men jeg ser det, sånn som hos meg da. Nå har jeg jo folk fra forskjellige kulturer, og de har jo tradisjoner for å løse oppgaver på ulike måter. Og når vi kommer til *divisjon*, så er det mange festlige ... jeg skjønner ikke, men hvordan fungerer dette? Ja, eh, «far sier at det er sånn». Ikke sant. Og da er det klart at du er jo der, du har jo ikke forstått egentlig hva du holder på med, men etter hvert, når du spør mange ganger og de må tenke, så kan de begynne å forklare det. Men da er du jo inne på det med at det er egentlig det samme hva slags algoritme eller strategi, sånn sett, du bruker ... hvis du *forstår* problemet. Hvis du forstår, hva er det som er det vanskelige her. Og så skal jeg komme fram til et rett svar til slutt, men det ser jeg i alle fall ... jeg tenker ikke sånn, jaja, vi kan forklare at sånn jobber vi på denne måten nå, men jeg ser at du har gjort det på en annen måte – kjempebra! Du har kommet fram til ditt svar, og det er helt rett, men du har gjort det på en annen måte. Og når de da kommer så langt at de kan forklare de andre hvordan de tenker, og hvorfor de gjør sånn som de gjøre, så tenker jeg, jaja, da har vi kommet et steg videre. Men det er...
Jaja, og så er det noen andre som bare sitter, «kan vi ikke bare gjøre det på *én* måte?» Hehe, og hvis du da, hvis du *gjør* sånn, ja, da kommer du fram, men vet du hva du har gjort? «Nei.» Men jeg krever det til elevene, «ta med dere ti delestykker og gå og still dere ute med veien der, og så spør dere de voksne som kommer forbi om de kan gjøre fem av oppgavene». De fleste av de sier «nei takk! Det kan jeg ikke. Jeg husker ikke.» For de har ikke gjort det på førti år eller noe sånt.
Og det er det der doble hele veien. Ja takk, begge deler, det er Ole Brumm!
Ja, nå har jo jeg allerede sagt noe om Pepsi Max, men det som jeg også ser på dette med samspillet, mellom lærer og elever. De *har* jobbet mye med dette før, men de er vant med den kjappe, «okei, snakk om det!» Det at de på en måte er godt trente på det, på måten å jobbe på.
Og det der også at ... med så stort engasjement som de hadde, så det må være veldig stor *trygghet* i gruppa. For det ser jo vi at kan være en utfordring.
Ja, og så at om en er uenig, så holder en seg likevel innenfor det som vi snakker om. Det er liksom, okei, det er *dette* vi jobber med nå! Det er ikke avsporing til noe helt annet i den uenigheten. Så det er jo spennende... Men, så du sier, ja, hvordan kan vi komme fram til...? Det er jo det som er gulloppskriften da!
Men det er jo som, var det du Nelly som sa det med tekstoppgavene? For det er jo, holdt jeg på å si, når elevene kommer i femte og skal ha nasjonale prøver i matematikk, og det er nesten ikke et regnestykke, da er det sånn sjokk. Altså, hvorfor kan de ikke prøve oss i det vi har øvd på? Hehe, ikke sant? Og det er noe med det at, vi prøver å få de med på den turen, at ja men, det er jo inni denne oppgaven matematikken ligger. «Ja, men jeg finner den ikke! Jeg finner den ikke,» ikke sant? Og det er jo det som er cluet da, å få de med. Altså det er problemet, å finne matematikken, inni disse tekstoppgavene. Eller, ja, oppgavene var jo disse to flaskene, og de to vennene. Altså, du kunne godt ha skrevet det i en bok, men det hadde vært akkurat det samme.
I alle fag.
Og da blir det også ei, det kan fort være ei lita gulrot for de som ikke orker å jobbe så mye... «Ja, men nå skal du være med, på denne turen.» Altså, nå har vi denne, nå tar vi den sammen! Så bruker vi tid på det, ikke sant? At på en måte ja, det å skriftliggjøre det, det er flott, for da, «Her har du opplysningene!» Og så, men samtidig så blir det ikke sånn, «Gjør, gjør, gjør!»
Å ja, ja, ja...
Bare vær med i diskusjonen!
Det vi tenkte på er, er problemet at vi på en måte skal finne en arbeidsmåte, en algoritme, eller hva som helst, som vi kan putte tallene inn i, og så vil vi få det rette svaret alltid, holdt jeg på å si. Er det det som er problemet? Eller...
... eller er det løsningen? Det var vi litt usikre på (Ted og Randi snakker litt i munnen på hverandre her)
Nei, altså, *påfølgende* tall, sier du.
Ja, summer av påfølgende tall...
(til seg selv) Summer av påfølgende tall...
Tre!
Men du vil jo aldri få, eller ni...
Litt sånn... spissfindig. Alltid og aldri.
Ja.
Ja. Det kunne vært, kan...
Eller det kunne vært, hvilke tall *kan* du ikke få.
Nei, jeg bare tenker ... det *aldri* og *alltid*, det er sånne sterke ord. Ungene, jeg holdt på å si, de forbinder det med sånne veldig sterke ting. Så sier du *aldri*, så ... altså, det kommer ikke til å skje! Ikke på noen som helst måte! Ikke sant, og, men, *kan* du ikke få, da er det sånn, ja, det er et snev av tvil! For da, hvis noen da foreslår noe som *ikke* er korrekt, så, jaja, nei, vi kunne ikke få det. Da er det sånn, nei, det vil du *aldri* få. Altså, det er en liten sånn nyanse der.
Ja.
Ja.
Ja, altså du må jobbe litt i hodet først og tenke, hm, kan det stemme? Er det, ja, det stemmer! At du først tenker på, har jeg vært borti det, eh, vet jeg noe om dette fra før? Eh, er det, vet jeg om, er det noen regler for, altså, sum, ja, summere. Det er noen regler på det! Så prøve og liksom tenke, kan det være noe av det som jeg kan bruke her?
Tenkte egentlig veldig likt.
Mhm.
Ja, vi hadde, vi snakket vel om det der, tidlig, at du kan jo aldri få et tall som, altså summen av to tall kan aldri bli *mindre* enn, altså, hvis det er et *heltall*, kan det aldri bli mindre enn det som det ene, ett av to tall er da. Eller ett av fem. Eller ett av ti.
Så summen vil alltid bli *større*. Og så var det det der med alltid og aldri, for det er jo da elevene, hvis du da tar multiplikasjon med desimaltall, så har de jo lært at når du multipliserer så blir det alltid *større*. Det gjør det slett ikke! Hehe. «Nei, fillern! Det stemmer ikke!» Sant, så da er det alltid og aldri. Altså, så da er det, da er vi ikke presise nok. Nei. Men, ja, at det må bli større. Hvis det er et heltall.
Mhm.
